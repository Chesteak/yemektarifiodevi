<html lang="tr">
    <head>
        <meta charset="UTF-8">
        <meta name="viewport" content="width=device-width, initial-scale=1.0">
        <title>Pastane Usulü Profiterol Tarifi</title>
    </head>
        <body>
            <div>
    <div>
        <h3>Dışarıdakilerden Çok Daha Nefis: Profiterol Tarifi</h3>   
        <img src="https://cdn.yemek.com/mncrop/940/625/uploads/2014/11/profiterol-yemekcom2.jpg" alt="Lütfen sayfayı yenileyin">
        <br>
        <br>
        <p>Çikolata tutkunlarını mutlu edecek nefis bir tatlı olan profiterolu bu tarifle yapmak çok kolay!</p>
        <br>
        <p>Pataşu ya da şu hamuru olarak da bilinen, hamurları fırında puf gibi kabartıp içlerini dolduracak kremayı sabırsızlıkla beklerken, bir yandan bitter çikolatalı sosunu hazırlıyoruz. Kaşık kaşık yemek isteyeceğiniz profiterol tarifini; ince çekilmiş fındık, fıstık, ceviz içi ve muz gibi meyve dilimleriyle süsleyip daha da lezzetli hale getirebilirsiniz. Pastanelerde yemeye alışkın olduğunuz bu enfes tatlıyı evinize taşıyarak nefis mi nefis bir profiterol tarifi hazırlıyoruz. Üstelik bu yemek tarifinin yapımı da sandığınız kadar zor değil.</p>
        <br>
        <p>Kökeninin Fransız mutfağı olan profiterol, yapımı biraz zahmetli gibi görünse de sevdiklerinizi ve kendinizi ödüllendirmenin çok iyi bir yolu. Profiterol hamurunu da profiterol kremasını da tarifimizde anlatacağımız resimli adımlarla bir bir uyguladığınızda nefis sonuçlar elde edeceğinize eminiz. Şimdiden ellerinize sağlık diyor ve sizi kolay profiterol tatlısı tarifimize buyur ediyoruz.</p>
        <br>
        <br>
    </div>
    <div>
        <button><h2>KALORİ:1 adet için124/kcal</h2></button>
        <br>
        <button><h2>Besin Değerleri:</h2></button>
        <br>
        <h5>1 adet için;</h5>
            <ul>
                <li>3 gram protein</li>
                <li>12 gram karbonhidrat</li>
                <li>7 gram yağ</li>
            </ul>
            <br>
            <p><i>*Bu değerler uzman diyetisler tarafından hazırlanmış olup kullandığınız malzeme ve ölçülere göre değişiklik gösterebili.Uygulayacağınız diyet planlarınızda uzman desteği almanızı tavsiye ederiz.</i></p>
            
            <h3>
                <ul>
                    <li>Kaç Adet:20</li>
                    <li>Hazırlama Süresi:30dk</li>
                    <li>Pişirilme Süresi:40dk</li>
                </ul>
            </h3>
    <div>
        <h3>Profiterol Tarifi İçin Malzemeler</h3>
        <h4>Hamuru İçin:</h4>
        <ul>
            <li><b>1/2</b> paket margarin (125)</li>
            <li><b>1 su bardağı</b></li> su
            <li><b>1 su bardağı</b></li> un
            <li><b>3 adet</b></li> yumurta (oda sıcaklığında)
        </ul>
        <h4>Kreması için</h4>
        <ul>
            <li><b>500 mililitre</b> süt (2,5 su bardağı)</li>
            <li><b>1,5 çay bardağı </b> toz şeker</li>
            <li><b>3 yemek kaşığı</b> un</li>
            <li><b>1 adet</b> yumurta</li>
            <li><b>1 paket</b> vanilin veya (vanilya çubuğu)</li>
        </ul>
        <h4>Çikolata Sosu İçin:</h4>
        <ul>
            <li><b>220 gram</b> bitter çikolata</li>
            <li><b>200 gram</b> krema (1 kutu)</li>
        </ul>
    </div>
    <br>
    <br>
    <br>
    <div>
        <h3>Profiterol Tarifi Nasıl Yapılır?</h3>
        <ol>
            <li><h3>Kremasını hazırlamak için; bir sos tenceresine süt, toz şeker, un ve yumurtayı ekleyip orta ateşte koyu bir kıvam alana kadar sürekli olarak karıştırın.</h3></li>
                 <br>
            <img src="https://cdn.yemek.com/mncrop/600/315/uploads/2014/11/profiterol-4.jpg" alt="Lütfen sayfayı yenileyin.">
            <li><h3>Koyulaşan kremaya vanilin ilave edip karıştırın, ocaktan alın ve oda sıcaklığına geldikten sonra sıkma poşetine doldurup, en az 1 saat buzdolabında bekletin.</h3>
                 <br>
            </li>
            <img src="https://cdn.yemek.com/mncrop/600/315/uploads/2014/11/profiterol-5.jpg" alt="Lütfen sayfayı yenileyin.">
            <li><h3>Profiterol hamuru için; öncelikle fırını 180 dereceye ayarlayın. Derin bir sos tenceresine su ve margarini alıp karıştırarak kaynatın.</h3></li>
            <br>
            <img src="https://cdn.yemek.com/mncrop/600/315/uploads/2014/11/profiterol-1.jpg" alt="Lütfen sayfayı yenileyin.">
            <li><h3>Üzerine unu ekleyip sürekli olarak karıştırarak dibine hamur yapışmaya başlayana kadar, yaklaşık 4-5 dakika pişirin. Dibi yapışmaya başlayan hamuru bir kaseye alın ve 15 dakika oda sıcaklığında soğutun.</h3></li>
            <br>
            <img src="https://cdn.yemek.com/mncrop/600/315/uploads/2014/11/profiterol-3.jpg" alt="Lütfen sayfayı yenileyin.">
            <li><h3>Soğumuş olan hamurun üzerine her bir yumurtayı teker teker ekleyin ve her seferinde yumurtaları güzelce yedirerek yapışkan bir hamur elde edin. Bu hamuru varsa sıkma poşetine alın, daha kolay şekil vermek için yaklaşık 15 dakika daha dinlendirin.</h3></li>
            <br>
            <img src="https://cdn.yemek.com/mncrop/600/315/uploads/2014/11/profiterol-6.jpg" alt="Lütfen sayfayı yenileyin.">
            <li><h3>Bekleyen hamurdan pişirme kağıdı serili fırın tepsisine aralarında biraz boşluk olacak şekilde ceviz büyüklüğünde toplar sıkın ya da kaşık yardımıyla dökün. Parmağınızın ucunu ıslatıp hamurların üzerindeki çıkıntıları düzeltin ve fırına alıp, piştiği süre boyunca kapağını hiç açmadan; yaklaşık 40 dakika pişirin.</h3></li>
            <br>
            <img src="https://cdn.yemek.com/mncrop/600/315/uploads/2014/11/profiterol-7.jpg" alt="Lütfen sayfayı yenileyin.">
            <li><h3>Pişen profiteroller oda sıcaklığına geldikten sonra alt kısmından bıçakla delik açın ve hazırladığınız kremayı içine sıkın. Bunun yerine arasını kesip krema da doldurabilirsiniz.</h3></li>
            <br>
            <img src="https://cdn.yemek.com/mncrop/600/315/uploads/2014/11/profiterol-8.jpg" alt="Lütfen sayfayı yenileyin.">
            <li><h3>Çikolata sosu için; küçük parçalara ayırdığınız bitter çikolatayı benmari usulü eritin. Üzerine krema ilave edip güzelce karıştırın. Hazırladığınız çikolata sosunu profiterollerin üzerine dökün.</h3></li>
            <br>
            <img src="https://cdn.yemek.com/mncrop/600/315/uploads/2014/11/profiterol-9.jpg" alt="Lütfen sayfayı yenileyin.">
            <li><h3>Son olarak file Antep fıstığı gezdirip servis edin. Afiyet olsun!</h3></li>
            <br>
            <img src="https://cdn.yemek.com/mncrop/600/315/uploads/2014/11/profiterol-10.jpg" alt="Lütfen sayfayı yenileyin.">
        </ol>
    </div>


            </div>
        </body>
</html>